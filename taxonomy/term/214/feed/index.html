<?xml version="1.0" encoding="utf-8"?>
<rss version="2.0" xml:base="http://pressenger.gr"  xmlns:dc="http://purl.org/dc/elements/1.1/">
<channel>
 <title>Pressenger - συνέδρια</title>
 <link>http://pressenger.gr/tags/synedria</link>
 <description></description>
 <language>el</language>
<item>
 <title>Η Ισπανία πάει συνέδριο</title>
 <link>http://pressenger.gr/news/world/20170214/i-ispania-paei-synedrio</link>
 <description>Ατάραχος ο Ραχόι, μήνυμα ενότητας από την κομματική βάση του Podemos, υπό επιτροπεία το PSOE&lt;img src=&quot;http://pressenger.gr/sites/default/files/styles/horizontal592x333/public/2017/fot._ef._publico-jairo_vargas.jpg?itok=lCEs95Jl&quot; width=&quot;660&quot; height=&quot;340&quot; alt=&quot;&quot; /&gt;&lt;a href=&quot;/writer/carlos-mendez-segovia&quot;&gt;Carlos Mendez Segovia&lt;/a&gt;&lt;p&gt;Στη χώρα του Θερβάντες, ο Φεβρουάριος ήρθε βροχερός και πλούσιος σε κομματικές συγκεντρώσεις.&lt;/p&gt;
&lt;p&gt;Μέσα στο πρώτο ήμισυ του μήνα, τρία από τα τέσσερα πολιτικά κόμματα που έχουν παρουσία σε όλη την επικράτεια προχώρησαν στην ανανέωση των καθοδηγητικών τους οργάνων μέσα από μαζικές διαδικασίες.&lt;/p&gt;
&lt;p&gt;&lt;strong&gt;Οι Ciudadanos ήταν... σοσιαλδημοκράτες!&lt;/strong&gt;&lt;/p&gt;
&lt;p&gt;Το εναρκτήριο λάκτισμα έδωσαν οι Ciudadanos (Πολίτες), το τέταρτο κόμμα σε αριθμό εδρών στο ισπανικό κοινοβούλιο (32 σε σύνολο 350), που πραγματοποίησαν την Δ&#039; γενική συνέλευσή τους στις 4 και 5 Φεβρουαρίου. Εκτός από την αναμενόμενη επανεκλογή του Αλβέρτ Ριβέρα στην προεδρία, μ᾿ ένα άνετο 87,3 % των ψήφων και χωρίς αντίπαλο μπροστά του, η άλλη είδηση που έβγαλε η συνέλευση ήταν η ιδεολογική απάρνηση της σοσιαλδημοκρατίας και ένταξη του κόμματος στον χώρο του προοδευτικού φιλελευθερισμού. Αυτό που εντυπωσίασε το ευρύτερο κοινό, δεν ήταν τόσο ο νέος ορισμός τους όσο η ξαφνική απόκαλυψη της προηγούμενης πλέον πολιτικής ταυτότητας των Πολιτών, που παρέμενε μέχρι τούδε άγνωστη για εκατομμύρια ανθρώπους.&lt;/p&gt;
&lt;p&gt;Το Σαββατοκύριακο που μας πέρασε, 11 με 12 Φεβρουαρίου, συνέπιπταν το ΙΗ’ συνέδριο του κυβερνώντος Partido Popular (Λαϊκού Κόμματος) και του αριστερού Podemos, τρίτο σε έδρες (71) υπό το σχήμα Unidos Podemos (Ενωμένοι Μπορούμε).&lt;/p&gt;
&lt;p&gt;Κανείς δεν περίμενε μεγάλες κινήσεις από το κόμμα του Μαριάνο Ραχόι, τον άνθρωπο που έκανε την ακινησία πεμπτουσία της πολιτικής του. Και πράγματι, ουδέν νεώτερον από το μέτωπο των «λαϊκών»: επανεκλογή και του Ραχόι στον προεδρικό θώκο (κι αυτός χωρίς αντίπαλο) με το «βουλγάρικο» (κατά τα παλιά λεγόμενα της δεξιάς) ποσοστό του 95,65 % των ψήφων.&lt;/p&gt;
&lt;p&gt;Πολύ πιο χειμαρρώδη κατέβαιναν τα νερά στο στρατόπεδο του Unidos Podemos. Εκεί οι εσωτερικές τριβές άρχισαν, πρώτα αμυδρά και ύστερα απροκάλυπτα, από την επομένη των επαναληπτικών εκλογών του Ιουνίου 2016, που δεν έφεραν τα αποτελέσματα που ανέμενε ο αριστερός συνασπισμός (71 έδρες∙ ακριβώς τις ίδιες που κατάφερε να πάρει το Δεκέμβριο του 2015 ως σκέτο Podemos, πριν δηλαδή να ενσωματώσει την Izquierda Unida [Ενωμένη Αριστερά] και να γίνει Unidos Podemos).&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;Μήνυμα ενότητας από τη βάση&lt;/strong&gt;&lt;/p&gt;
&lt;p&gt;Οι διαφορετικές θέσεις σχετικά με τις προτεραιότητες της πολιτικής δράσης από τη μια και το είδος των σχέσεων που θα έπρεπε να τηρηθούν με το Σοσιαλιστικό Κόμμα από την άλλη, όξυναν τις εσωτερικές διαμάχες σε σημείο να διαμορφωθούν δύο αντιμέτωπες ομάδες με επικεφαλής αντίστοιχα τους Πάμπλο Ιγκλέσιας και Ίνιγκο Ερρεχόν –δηλαδή τις δυο γνωστότερες φυσιογνωμίες του κόμματος. Οι τόνοι της αντιπαράθεσης, προωθημένοι εν μέρει από την εκτεταμμένη χρήση των κοινωνικών δικτυών, ανέβασαν τόσο πολύ τον πυρετό της έριδας που ξύπνησαν βάσιμους φόβους για ενδεχόμενη διάσπαση.&lt;/p&gt;
&lt;p&gt;Ωστόσο, το Σάββατο, ημέρα έναρξης της Πολιτικής Συνέλευσης, οι εννέα χιλιάδες κόσμου που βρέθηκαν στις κερκίδες του γηπέδου μπάσκετ όπου διεξήχθη η συνάντηση ξέσπασαν σε φωνές καλώντας τα στελέχη σε ενότητα∙ το μήνυμα φάνηκε να συνειδητοποιήθηκε από τους ομιλητές, αφού αποφεύχθηκαν συστηματικά οι επιθετικές αναφορές των προηγούμενων ημερών.&lt;/p&gt;
&lt;p&gt;Την ώρα των ψηφοφοριών η πλάστιγγα έγειρε προς τη μεριά του Ιγκλέσιας, μια που η λίστα της οποίας ήταν επικεφαλής εξασφάλισε 37 θέσεις σε ένα κομματικό όργανο με 62 μέλη∙ 23 αντιστοίχησαν στο ψηφοδέλτιο του Ερρεχόν, ενώ οι δύο υπόλοιπες πήγαν σε μία τρίτη ομάδα, τους αντικαπιταλιστές. Τα νούμερα χαμογέλασαν ακόμα περισσότερο στον Ιγκλέσιας στη ξεχωριστή ψηφοφορία για τη γενική γραμματεία, όπου επιβλήθηκε μ᾿ ένα συντριπτικό 89%.&lt;/p&gt;
&lt;p&gt;Αφού πέρασε το συνέδριο και καταμετρήθηκαν τα στηρίγματα του καθενός, το ερώτημα που τώρα τίθεται είναι αν πράγματι το μήνυμα της ενότητας θα γίνει πράξη ή, καθώς θα κρυώσει η συναισθηματική φόρτιση του Σαββατοκύριακου θα ξαναζωντανέψει ο εμφύλιος.&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;Ακέφαλοι οι σοσιαλιστές&lt;/strong&gt;&lt;/p&gt;
&lt;p&gt;Και τι γίνεται με τους σοσιαλιστές; Παραμένουν απόμακροι από το συνεδριακό πυρετό; Όχι, δα∙ αν δεν υπάρχουν νεώτερα, μετά από ένα τετράμηνο θα λάβει χώρα και το δικό τους. Και ίσως να μην είναι ακριβώς ατάραχο. Στα τέλη Σεπτεμβρίου οι σοσιαλιστές καθαίρεσαν όπως όπως τον τότε γενικό γραμματέα τους και δύο φορές υποψήφιο στην προεδρία της κυβερνήσης Πέντρο Σάντσες, εξαιτίας της επιμονής του να μην επιτρέπει μια κυβέρνηση μειοψηφίας του Λαϊκού Κόμματος. Τα φίλια πυρά τον ανάγκασαν σε παραίτηση και σήμερα τόσο οι σοσιαλιστές όσο και οι Ciudadanos κάνουν μια «εποικοδομητική αντιπολίτευση» που διευκολύνει τον Ραχόι στην ήσυχη διακυβέρνηση της χώρας.&lt;/p&gt;
&lt;p&gt;Πέντε μήνες τώρα το Σοσιαλιστικό Κόμμα είναι επίσημα ακέφαλο και διατελεί υπό την αιγίδα μιας επιτροπής διαχείρισης, μοναδικός σκοπός της οποίας υποτίθεται είναι να συγκαλέσει συνέδριο για την εκλογή νέου γενικού γραμματέα∙ αλλά η φιλοσοφία που την εμπνέει είναι προφανώς το σπεύδε βραδέως.&lt;/p&gt;
&lt;p&gt;Για την ώρα, υποψηφιότητα για την κενή θέση έβαλε ο Πάτσι Λόπες, πρώην πρόεδρος της βουλής, ενώ αναμένεται να βγει ένα βήμα μπροστά και η Σουσάνα Ντίας, πρόεδρος του κόμματος στην Ανδαλουσία και άνθρωπος εμπιστοσύνης του Φελίπε Γκονθάλες και της παλιάς φρουράς: όλοι τους έσκαψαν το λάκκο κάτω από τα πόδια του Σάντσες. Το πρόβλημα είναι ότι κι ο αποδιοπομπαίος τράγος ανακοίνωσε ότι θα βάλει υποψηφιότητα για τη θέση που ο ίδιος κατείχε προ μηνών.&lt;/p&gt;
&lt;p&gt;O Ραχόι στο μεταξύ δεν κουνάει δάκτυλο εάν δεν είναι για να άναψει πούρο, ενώ βουΐζουνε τα αυτιά του με τα εκούσια και ακούσια «Σπολλάτη, πρόεδρε».&lt;/p&gt;
&lt;p&gt;
* Φωτογραφία του Jairo Vargas από την εφημερίδα Publico&lt;br /&gt;
 &lt;/p&gt;&lt;a href=&quot;/tags/ispania&quot;&gt;Ισπανία&lt;/a&gt;&lt;a href=&quot;/tags/synedria&quot;&gt;συνέδρια&lt;/a&gt;&lt;a href=&quot;/tags/kommata&quot;&gt;κόμματα&lt;/a&gt;Η Ισπανία πάει συνέδριο&lt;div class=&quot;easy_social_box clearfix horizontal easy_social_lang_el&quot;&gt;
            &lt;div class=&quot;easy_social-widget easy_social-widget-twitter first&quot;&gt;&lt;a href=&quot;http://twitter.com/share&quot; class=&quot;twitter-share-button&quot;
data-url=&quot;http://pressenger.gr/news/world/20170214/i-ispania-paei-synedrio&quot;
data-count=&quot;none&quot;
data-lang = &quot;en&quot;
data-via=&quot;&quot;
data-related=&quot;:Check it out!&quot;
data-text=&quot;Η Ισπανία πάει συνέδριο&quot;&gt;Tweet&lt;/a&gt;&lt;/div&gt;
          &lt;div class=&quot;easy_social-widget easy_social-widget-facebook last&quot;&gt;&lt;fb:like href=&quot;http://pressenger.gr/news/world/20170214/i-ispania-paei-synedrio&quot; send=&quot;true&quot; layout=&quot;button_count&quot; width=&quot;88&quot; show_faces=&quot;false&quot; action=&quot;like&quot; colorscheme=&quot;light&quot; font=&quot;&quot;&gt;&lt;/fb:like&gt;&lt;/div&gt;
  &lt;/div&gt; &lt;!-- /.easy_social_box --&gt;</description>
 <pubDate>Tue, 14 Feb 2017 04:47:59 +0000</pubDate>
 <dc:creator>kkekeliadis@gmail.com</dc:creator>
 <guid isPermaLink="false">2296 at http://pressenger.gr</guid>
 <comments>http://pressenger.gr/news/world/20170214/i-ispania-paei-synedrio#comments</comments>
</item>
</channel>
</rss>
